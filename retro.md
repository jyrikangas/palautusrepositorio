Retrospektiivitekniikat

Glad, Sad, Mad on retrospektiivitekniikka jossa tiimi kirjoittaa lapuille asioita jotka vaikuttivat heidän työskentelyynsä viime sprintin aikana, positiivisesti (glad) tai negatiivisesti (sad tai mad). Negatiiviset asiat on jaettu kahdeen aiheeseen, koska ‘mad’ auttaa tiimin jäseniä tuomaan esiin tiimin ulkopuolisia työskentelyä haittaavia tekijöitä.
Kun asioita on kirjoitettu lapuille noin 10-15 minuuttia, tiimi antaa ääniä lapuille, jonka jälkeen asiat käsitellään järjestyksessä eniten ääniä saaneesta lapusta alkaen, eli tavallaan tärkeysjärjestyksessä. Retro loppuu kun aiheet loppuvat tai aika loppuu.

Start, Stop, Continue, More of, Less of Wheel retrospektiivitekniikassa kysytään tiimiltä mielipidettä sprintistä edellämainittujen viiden avainsanan mukaan, tyyliin  "mitä pitäisi aloittaa, mitä teemme mitä pitäisi lopettaa, mikä toimii ja jota jatketaan, mitä pitä pitäisi tehdä enemmän, mitä vähemmän?".
Tiimin kommentit luokitellaan yhteen näistä viidestä kategoriasta (start, stop, continue, more of tai less of) ja kirjataan ylös.
